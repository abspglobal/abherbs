<html>
<head>
    <meta http-equiv="content-type" content="text/html; charset=UTF-8">
</head>
<body>
<h3>Priamočiary prístup:</h3>

<ol>
    <li>Stlačením príslušného obrázku vyber farbu kvetu.</li>
    <li>Stlačením príslušného obrázku vyber lokalitu.</li>
    <li>Stlačením príslušného obrázku vyber počet lupienkov.</li>
    <li>Vyber kvet zo zoznamu.</li>
    <li>Prečítaj si o ňom, pozri si ďalšie jeho obrázky.</li>
    <li>Vráť sa späť do zoznamu, vyber iný kvet až kým nenájdeš ten pravý.</li>
    <li>Vráť sa späť do filtra a zmeň svoj predchádzajúci výber.</li>
</ol>
<h3>Skok sem, skok tam:</h3>

<p>
    Medzi jednotlivými filtrovacími obrazovkami sa dá preskakovať pomocou zľava vysúvacej sa ponuky, v ktorej sa
    zobrazujú aj predtým vybraté hodnoty atribútov. Keď sa objaví filtrovacia obrazovka, hodnota atribútu s ňou spojená
    sa vymaže z aktuálneho filtra. Počítadlo zobrazuje koľko kvetov spĺňa vybraté kritériá. Ak sú nastavené všetky tri
    filtrovacie atribúty, zobrazí sa rolovateľný zoznam kvetov vyhovujúcich kritériám. Ak počítadlo ukazuje menej ako 21
    kvetov, dá sa preskočiť priamo na zoznam aj keď nie sú nastavené zvyšné atribúty. Dlhé stlačenie počítadla vynuluje
    filter.
</p>

<h3>Čo všetko sa dá postláčať:</h3>

<ol>
    <li>Stlačenie obrázka vo filtrovacích obrazovkách nastaví hodnotu pre zodpovedajúci atribút a zároveň zobrazí ďalšiu
        filtrovaciu obrazovku ak ešte existuje atribút, ktorý nemá nastavenú hodnotu, inak zobrazí zoznam kvetov, ktoré
        vyhovujú nastaveným hodnotám filtra.</li>
    <li>Stlačenie obrázka v zozname kvetov zobrazí podrobnosti o zvolenom kvete.</li>
    <li>Stlačenie malého obrázka na obrazovke s podrobnosťami o kvete zobrazí väčší obrázok pod ním.</li>
    <li>Dlhé stlačenie počítadla vynuluje filter.</li>
    <li>Potiahnutie zľava alebo stlačenie "hamburgerového" tlačidla zobrazí ponuku.</li>
    <li>Stlačenie jednej z filtrovacích možností v ponuke zobrazí zodpovedajúci filter. Zároveň vymaže predtým zvolenú
        hodnotu tohto filtra.
    </li>
    <li>Stlačenie možnosti <b>Nastavenia</b> v ponuke zobrazí Nastavenia.</li>
    <li>Stlačenie možnosti <b>Pripomienky</b> v ponuke zobrazí možnosť upozorniť na preklepy, chyby, poslať nové
        preklady, pripomienkovať projekt.</li>
    <li>Stlačenie možnosti <b>Podporiť projekt</b> v ponuke zobrazí možnosť prispieť na projekt ľubovoľnou čiastkou BTC
        alebo LTC.</li>
    <li>Stlačenie možnosti <b>Pomoc</b> v ponuke zobrazí Pomoc (túto obrazovku).</li>
    <li>Stlačenie možnosti <b>O aplikácii</b> zobrazí informácie o tejto aplikácii.</li>
</ol>
<h3>Nastavenia:</h3>
<ol>
    <li><b>Zmeň lokalizáciu (podľa preferovaného jazyka)</b>: Zmeň lokalizáciu aplikácie podľa preferovaného jazyka.</li>
    <li><b>Preferovaný jazyk</b>: Vyber si svoj preferovaný jazyk pre detailné informácie o kvete.</li>
    <li><b>Nezobrazovať tlačidlo (na zaslanie lepšieho prekladu / popisu)</b>: Nezobrazovať tlačidlo na zaslanie
        lepšieho prekladu na obrazovke detailu kvetu.</li>
</ol>

<p>
    Po spustení aplikácie je lokalizácia nastavená podľa mobilného zariadenia. Lokálizácia, pre ktorú aplikácia nemá
    lokalizačný súbor, preberá texty z prednastavenej lokalizácie, ktorou je anglická. 
</p>
<p>
    Osobitnou kapitolou su detailné informácie o samotných kvetoch. Názvy kvetov a taxonómia sa zobrazujú v jazyku 
    mobilného zariadenia alebo v prednastavenom jazyku a sú tieto zadané v databáza, inak sa zobrazujú latinské názvy.
    Ostatné texty sa sťahujú zo servera, ktorý zatiaľ podporuje iba dva jazyky: angličtinu ako prednastavený jazyk a 
    slovenčinu. Ak sa jazyk lokalizácie aplikácie nezhoduje s vybraným preferovaným jazykom, na karte s detailnými 
    informáciami o kvete sa objaví ikona Google Translate. Po stlačení sa texty preložia pomocou Google Translate do 
    jazyka lokalizácie. Po opätovnou stlačení ikony, sa texty vrátia do preferovaného jazyka.
</p>
<p>
    Príklad 1: Jan má na svojom mobile nastavený jazyk (lokalizáciu) na češtinu. Keďže aplikácia podporuje túto
    lokalizáciu, ovládacie prvky aplikácie budú v češtine ako aj názvy kvetín a taxonómia. Texty na detaile kvetu budú 
    však v angličtine. Pri textoch sa objaví ikona Google Translate a Jan si bude môcť preložiť texty z angličtiny do 
    češtiny pomocou Google Translate.
</p>
<p>
    Príklad 2: Vlado má na svojom mobile nastavený jazyk (lokalizáciu) na angličtinu. Ako preferovaný jazyk si však
    vyberie slovenčinu, zároveň si zmení aj lokalizáciu na slovenskú. Vlado bude mať ovládanie aj informačné texty
    v slovenčine a možnosť prekladu pomocou Google translate sa mu neobjaví.
</p>
<p>
    Príklad 3: Tarun má na svojom mobile nastavený jazyk (lokalizáciu) na hindčinu. Keďže aplikácia nepodporuje túto
    lokalizáciu, ovládacie prvky aplikácie budú v angličtine, ale názvy kvetov a taxonómia bude v hindčine pre tie
    kvety, ktoré majú definované názvy v hindčine, ostatné budú v latinčine. Pri textoch sa objaví ikona Google
    Translate a Tarun si bude môcť preložiť texty z angličtiny do hindčiny pomocou Google Translate.
</p>
</body>
</html>